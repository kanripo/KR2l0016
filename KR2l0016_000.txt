# -*- mode: mandoku-view; -*-
#+TITLE: 州縣提綱
#+DATE: 2015-08-24 22:48:33.772098
#+PROPERTY: ID KR2l0016
#+PROPERTY: BASEEDITION WYG    
#+PROPERTY: JUAN 提要
<pb:KR2l0016_WYG_000-1a>¶
欽定四庫全書　　　　　史部十二¶
　州縣提綱　　　　　　　職官類二(官箴之屬/)¶
　　提要¶
　　　　(臣/)等謹案州縣提綱四卷不著撰人名氏楊¶
　　　　士奇文淵閣書目題陳古靈撰古靈者宋陳¶
　　　　襄别號也襄字述古候官人慶厯二年進士¶
　　　　解褐授浦城尉官至右司郎中樞宻直學士¶
　　　　事迹具宋史本傳史稱其莅官所至必講求¶
<pb:KR2l0016_WYG_000-1b>¶
　　　　民間利病殁後友人劉彞視其篋得手書數¶
　　　　十幅皆言民事則此書似當出於襄然襄所¶
　　　　著古靈集尚傳于世無一字及此書又所著¶
　　　　易講義郊廟奉祀禮文校定夢書等見宋史¶
　　　　藝文志福建通志說郛中不言更有此書晁¶
　　　　陳二家書目亦皆不著録書内有紹興二十¶
　　　　八年語又有昔吕惠卿昔劉公安世語考襄¶
　　　　卒于元豐三年距南渡尚逺不應載及紹興¶
<pb:KR2l0016_WYG_000-2a>¶
　　　　且劉吕皆其後進不應稱昔其非襄撰明甚¶
　　　　今永樂大典所載本葢據元初所刻前有呉¶
　　　　澄序止言前修所撰不著其名氏葢澄亦疑¶
　　　　而未定知文淵閣書目所題當出訛傳不足¶
　　　　據矣其書論州縣莅民之方極為詳備雖古¶
　　　　今事勢未必盡同然于防姦釐弊之道抉摘¶
　　　　最明而首卷推本正已省身凡數十事尤為¶
　　　　知要亦可為司牧之指南雖不出于襄手要¶
<pb:KR2l0016_WYG_000-2b>¶
　　　　非究心吏事洞悉民情者不能作也乾隆四¶
　　　　十六年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總校官(臣/)陸費墀¶
#+PROPERTY: JUAN 目錄
<pb:KR2l0016_WYG_000-3a>¶
欽定四庫全書¶
　州縣提綱目錄¶
　　卷一¶
　潔已　　　　　　　平心¶
　専勤　　　　　　　奉職循理¶
　節用養亷　　　　　勿求虚譽¶
　防吏弄權　　　　　同僚貴和¶
　防閑子弟　　　　　嚴内外之禁¶
<pb:KR2l0016_WYG_000-3b>¶
　防私覿之欺　　　　戒親戚販鬻¶
　責吏須自反　　　　燕㑹宜簡¶
　吏言勿信　　　　　時加警察¶
　晨起貴早　　　　　事無積滯¶
　情勿壅蔽　　　　　四不宜帶¶
　三不行刑　　　　　俸給無妄請¶
　防市買之欺　　　　怒不可遷¶
　盛怒必忍　　　　　疑事貴思¶
<pb:KR2l0016_WYG_000-4a>¶
　勿聽私語　　　　　勿差人索迓¶
　　卷二¶
　判状勿凴偏詞　　　判状勿多追人¶
　示無理者以法　　　勿萌意科罸¶
　面審所供　　　　　呈斷凴元供¶
　詳閱案牘　　　　　詳審初詞¶
　通愚民之情　　　　交易不凴鈔¶
　誣告結反坐　　　　禁告訐擾農¶
<pb:KR2l0016_WYG_000-4b>¶
　告訐必懲　　　　　請佃勿遽結¶
　證㑹不足凴　　　　再㑹須㸃差¶
　聽訟無枝蔓　　　　立限量緩急¶
　立限量逺近　　　　催状照前限¶
　柵不留人　　　　　察監繫人¶
　里正副勿雜差　　　用刑須可繼¶
　戒諭停保人　　　　執杖勿遽判¶
　𦂳限責病詞　　　　随宜理債¶
<pb:KR2l0016_WYG_000-5a>¶
　受状不出箱　　　　判状詳月日¶
　籍𦂳要事　　　　　案牘用印¶
　無&KR0127;役民　　　　　籍定工匠¶
　示不由吏　　　　　詳畫地圗¶
　户口保伍　　　　　修舉火政¶
　禁擾役人　　　　　差役循例¶
　酌中差役　　　　　禁差役之擾¶
　役須預差　　　　　常平審給¶
<pb:KR2l0016_WYG_000-5b>¶
　安養乞丐　　　　　收撫遺棄¶
　月給僱金¶
　　卷三¶
　捕到人勿訊　　　　革囚病之源¶
　疑似必察　　　　　詳究初詞¶
　入獄親鞫　　　　　事須隔問¶
　勿訊腿杖　　　　　獄吏擇老練人¶
　不測入獄　　　　　病囚責出¶
<pb:KR2l0016_WYG_000-6a>¶
　病囚責詞　　　　　病囚别牢¶
　檢察囚食　　　　　遇旬㸃囚¶
　獄壁必固　　　　　鞫獄從實¶
　健訟者獨匣　　　　二競人同牢¶
　審囚勿對吏　　　　夜親定獄¶
　勿輕禁人　　　　　審記禁刑¶
　革盗攤贓　　　　　罪重勿究輕¶
　　卷四¶
<pb:KR2l0016_WYG_000-6b>¶
　亷則財賦給　　　　畫月解圗¶
　整齊簿書　　　　　闗併詭户¶
　追税先銷鈔　　　　掲籍㸃追税¶
　收支無緩　　　　　帑吏擇人¶
　捜求渗漏　　　　　募役不禁¶
　催科省刑　　　　　革催數欺弊¶
　户長拈號給册　　　受納苖米勿頻退¶
　優自輸人户　　　　禁擅入倉¶
<pb:KR2l0016_WYG_000-7a>¶
　當㕔給鈔¶
#+PROPERTY: JUAN 序
<pb:KR2l0016_WYG_000-8a>¶
吴澂州縣提綱序¶
天子以天下之人牧治之不能徧也於是命州縣之官¶
分土而治其民其責任不亦重乎而近年多不擇人或¶
貪黷或殘酷或愚暗或庸懦徃徃惟利己是圖豈有一¶
毫利民之心哉嗚呼何辜斯民而使此輩魚肉之也吾¶
鄉姜曼卿録事仕于閩忍貧自潔遇事必究底藴惻然¶
惟恐傷於民前修所編州縣提綱一書手之不置蓋與¶
其意無一不合故也章貢黎志逺復為鋟木以廣其傳¶
<pb:KR2l0016_WYG_000-8b>¶
嗚呼州縣親民之官人人能遵是書而行之民其庶㡬¶
乎曼卿之持身固謹而志逺之用心亦仁矣安得如此¶
持身如此用心者布滿天下州縣哉¶
